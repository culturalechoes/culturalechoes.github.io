Во целост е уништена спортската сала „Партизан“ во скопската населба Карпош 3. Сликата на терен е лоша – вратите се обиени, прозорците се искршени, дел од ѕидовите се срушени и голем дел од спортската опрема е откорната или украдена. За многу кратко време целокупниот објект е претворен во депонија. Во долниот дел каде се наоѓа поранешното стрелиште тече вода од цевка.